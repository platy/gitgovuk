<main class="html-publication" lang="en" role="main">
      

  <div class="publication-external">
    <ul class="organisation-logos">
        <li class="organisation-logos__logo">
          
<div class="gem-c-organisation-logo brand--department-for-culture-media-sport">
    <a class="gem-c-organisation-logo__container gem-c-organisation-logo__link gem-c-organisation-logo__crest gem-c-organisation-logo__crest--single-identity brand__border-color" href="/government/organisations/department-for-digital-culture-media-sport">
      <span class="gem-c-organisation-logo__name">Department for<br>Digital, Culture,<br>Media &amp; Sport</span>
</a>
</div>
        </li>
    </ul>
  </div>

  <header class="gem-c-inverse-header  gem-c-inverse-header--padding-top ">
    
  

<div class="gem-c-title gem-c-title--inverse govuk-!-margin-top-8 govuk-!-margin-bottom-0">
      <span class="govuk-caption-xl gem-c-title__context">
    Open consultation
  </span>


  <h1 class="gem-c-title__text govuk-heading-xl">
    Safleoedd Treftadaeth Byd UNESCO - Adolygu’r Rhestr Enwebiadau Posibl: Gwybodaeth i ymgeiswyr
  </h1>
</div>
  <p class="publication-header__last-changed">Published 26 March 2022</p>

  </header>



<div class="govuk-grid-row sidebar-with-body" data-module="sticky-element-container">
    <div class="govuk-grid-column-one-quarter-from-desktop contents-list-container">
        <nav aria-label="Contents" class="gem-c-contents-list" data-module="gem-track-click" role="navigation">
    <h2 class="gem-c-contents-list__title">
      Contents
</h2>
    <ol class="gem-c-contents-list__list">
        <li class="gem-c-contents-list__list-item gem-c-contents-list__list-item--numbered">
          <a class="gem-c-contents-list__link govuk-link govuk-link--no-underline" data-track-action="content_item 1" data-track-category="contentsClicked" data-track-label="#cefndir-unesco" data-track-options="{&quot;dimension29&quot;:&quot;Cefndir UNESCO&quot;}" href="#cefndir-unesco">Cefndir UNESCO</a>

        </li>
        <li class="gem-c-contents-list__list-item gem-c-contents-list__list-item--numbered">
          <a class="gem-c-contents-list__link govuk-link govuk-link--no-underline" data-track-action="content_item 2" data-track-category="contentsClicked" data-track-label="#pwy-syn-gwneud-beth-llywodraethau-gwladol-pwyllgor-treftadaeth-y-byd-ai-gynghorwyr" data-track-options="{&quot;dimension29&quot;:&quot;Pwy sy’n gwneud beth: Llywodraethau Gwladol, Pwyllgor Treftadaeth y Byd a’i gynghorwyr&quot;}" href="#pwy-syn-gwneud-beth-llywodraethau-gwladol-pwyllgor-treftadaeth-y-byd-ai-gynghorwyr">Pwy sy’n gwneud beth: Llywodraethau Gwladol, Pwyllgor Treftadaeth y Byd a’i gynghorwyr</a>

        </li>
        <li class="gem-c-contents-list__list-item gem-c-contents-list__list-item--numbered">
          <a class="gem-c-contents-list__link govuk-link govuk-link--no-underline" data-track-action="content_item 3" data-track-category="contentsClicked" data-track-label="#dull-adolygu-rhestr-enwebiadau-posibl-y-deyrnas-unedig" data-track-options="{&quot;dimension29&quot;:&quot;Dull adolygu Rhestr Enwebiadau Posibl y Deyrnas Unedig&quot;}" href="#dull-adolygu-rhestr-enwebiadau-posibl-y-deyrnas-unedig">Dull adolygu Rhestr Enwebiadau Posibl y Deyrnas Unedig</a>

        </li>
        <li class="gem-c-contents-list__list-item gem-c-contents-list__list-item--numbered">
          <a class="gem-c-contents-list__link govuk-link govuk-link--no-underline" data-track-action="content_item 4" data-track-category="contentsClicked" data-track-label="#y-broses-ar-gyfer-adolygu-rhestr-enwebiadau-posibl-y-deyrnas-unedig" data-track-options="{&quot;dimension29&quot;:&quot;Y broses ar gyfer adolygu Rhestr Enwebiadau Posibl y Deyrnas Unedig&quot;}" href="#y-broses-ar-gyfer-adolygu-rhestr-enwebiadau-posibl-y-deyrnas-unedig">Y broses ar gyfer adolygu Rhestr Enwebiadau Posibl y Deyrnas Unedig</a>

        </li>
        <li class="gem-c-contents-list__list-item gem-c-contents-list__list-item--numbered">
          <a class="gem-c-contents-list__link govuk-link govuk-link--no-underline" data-track-action="content_item 5" data-track-category="contentsClicked" data-track-label="#deunyddiau-darllen" data-track-options="{&quot;dimension29&quot;:&quot;Deunyddiau darllen&quot;}" href="#deunyddiau-darllen">Deunyddiau darllen</a>

        </li>
    </ol>
</nav>
      
<div class="gem-c-print-link govuk-!-display-none-print govuk-!-margin-top-0 govuk-!-margin-bottom-6">
    <button class="govuk-link govuk-body-s gem-c-print-link__button" data-module="print-link">Print this page</button>
</div>
    </div>

  <div class="print-wrapper">
    <div class="print-meta-data">
      <p>
  <img class="print-meta-data-licence" src="/assets/government-frontend/open-government-licence-min-93b6a51b518ff99714a1aa2a7d2162735c155ec3cb073c75fb88b2a332fa83d3.png">
</p>
<p>
  © Crown copyright 2022
</p>
<p>
  This publication is licensed under the terms of the Open Government Licence v3.0 except where otherwise stated. To view this licence, visit <a href="https://www.nationalarchives.gov.uk/doc/open-government-licence/version/3">nationalarchives.gov.uk/doc/open-government-licence/version/3</a> or write to the Information Policy Team, The National Archives, Kew, London TW9 4DU, or email: <a href="mailto:psi@nationalarchives.gov.uk">psi@nationalarchives.gov.uk</a>.
</p>
<p>
  Where we have identified any third party copyright information you will need to obtain permission from the copyright holders concerned.
</p>
<p>
  This publication is available at https://www.gov.uk/government/consultations/unesco-world-heritage-sites-uk-tentative-list-review/safleoedd-treftadaeth-byd-unesco-adolygur-rhestr-enwebiadau-posibl-gwybodaeth-i-ymgeiswyr
</p>


    </div>
  </div>

  <div class="main-content-container">
    <div class="gem-c-govspeak-html-publication">
  
<div class="gem-c-govspeak govuk-govspeak " data-module="govspeak">
    
    
      <div class="govspeak">
<div aria-label="Information" class="application-notice info-notice" role="note">
<p>Mae’r ddogfen hon yn rhoi rhywfaint o wybodaeth bwysig i’r ymgeiswyr fod yn ymwybodol ohoni.  Disgwylir i’r ymgeiswyr ymgyfarwyddo â chefndir UNESCO, Confensiwn Treftadaeth y Byd, rhwymedigaethau’r Gwladwriaethau sy’n Barti a phroses y Rhestr Enwebiadau Posibl, a hynny drwy edrych ar https://whc.unesco.org/en/convention/</p>
</div>

<h2>Cefndir UNESCO</h2>

<p>Mae Sefydliad Addysg, Gwyddoniaeth a Diwylliant y Cenhedloedd Unedig (UNESCO) yn un o asiantaethau arbenigol y Cenhedloedd Unedig, a sefydlwyd yn Llundain yn 1945,</p>

<blockquote>
  <p class="last-child">i gyfrannu at heddwch a diogelwch drwy hybu cydweithredu ymhlith y cenhedloedd drwy addysg, gwyddoniaeth a diwylliant er mwyn hybu parch cyffredinol at gyfiawnder, rheolaeth y gyfraith a hawliau dynol a rhyddidau sylfaenol sy’n cael eu cadarnhau i bobloedd y byd, heb wahaniaethu ar sail hil, rhyw, iaith neu grefydd, gan Siarter y Cenhedloedd Unedig.</p>
</blockquote>

<p>Mae pencadlys UNESCO ym Mharis ac mae ganddo rwydwaith o swyddfeydd rhanbarthol ledled y byd. Mae gan bob aelod-wladwriaeth hefyd Gomisiwn Cenedlaethol UNESCO, nad yw’n rhan o UNESCO, ond a sefydlwyd gan eu llywodraeth i fod yn ganolbwynt ac yn gysylltiad rhwng y Llywodraeth, y gymdeithas ac UNESCO. Mae Comisiwn Cenedlaethol y Deyrnas Unedig hefyd yn cynghori’r Llywodraeth ar faterion UNESCO.</p>

<p>Mae UNESCO yn cynnal ymchwil ac yn datblygu polisïau, yn gosod safonau, ac yn monitro canlyniadau ar lefel fyd-eang, ranbarthol a gwladol ac mae’n gweithredu fel catalydd ar gyfer cydweithredu rhyngwladol. Ledled y byd, dyma’r prif gorff rhynglywodraethol rhyngwladol sy’n delio â threftadaeth, ddiwylliannol a naturiol. Fel un o Asiantaethau’r Cenhedloedd Unedig, mae UNESCO yn cysoni ei waith yn llawn â gweithredu a chyflawni 17 Nod Datblygu Cynaliadwy’r Cenhedloedd Unedig erbyn 2030.</p>

<p>Nodau cyffredinol Strategaeth Tymor Canolig gyfredol UNESCO (2022-29) yw:</p>

<ol class="steps">
<li>
<p>Ateb yr her addysgol: Sicrhau addysg deg a chynhwysol o safon a hybu dysgu gydol oes i bawb, er mwyn lleihau anghydraddoldebau a hybu cymdeithasau sy’n dysgu ac yn greadigol, yn enwedig yn yr oes ddigidol</p>
</li>
<li>
<p>Ateb yr her amgylcheddol: Gweithio tuag at gymdeithasau cynaliadwy a diogelu’r amgylchedd drwy hybu gwyddoniaeth, technoleg, arloesi a’r dreftadaeth naturiol</p>
</li>
<li>
<p>Ateb heriau cydlyniant cymdeithasol: Adeiladu cymdeithasau cynhwysol, cyfiawn a heddychlon drwy hybu rhyddid mynegiant, amrywiaeth diwylliannol, addysg ar gyfer dinasyddiaeth fyd-eang, a diogelu’r dreftadaeth</p>
</li>
<li>
<p>Ateb yr her dechnolegol: Meithrin amgylchedd technolegol i wasanaethu’r ddynoliaeth drwy ddatblygu a lledaenu gwybodaeth a sgiliau a datblygu safonau moesegol.</p>
</li>
</ol>

<h2>Pwy sy’n gwneud beth: Llywodraethau Gwladol, Pwyllgor Treftadaeth y Byd a’i gynghorwyr</h2>

<p>Mae Confensiwn Treftadaeth y Byd yn cydnabod mai gwladwriaethau unigol sy’n bennaf cyfrifol am ofalu am dreftadaeth y byd a’i gwarchod ac wrth ymuno â’r Confensiwn, mae pob llywodraeth yn cydnabod ei dyletswydd i ddiogelu Treftadaeth y Byd. Fel un o lofnodwyr y Confensiwn, Llywodraeth y Deyrnas Unedig yw’r Wladwriaeth sy’n Barti ac mae wedi ymrwymo i weithredu’r Confensiwn.</p>

<p>Prif adran y llywodraeth ar UNESCO yw’r Swyddfa Dramor, Cymanwlad a Datblygu, tra bo’r Adran dros Dechnoleg Ddigidol, Diwylliant, y Cyfryngau a Chwaraeon (DCMS) yn arwain ar faterion diwylliannol a pholisi Treftadaeth y Byd gan weithredu fel y Wladwriaeth sy’n Barti, a chynrychioli Llywodraeth y Deyrnas Unedig ar weithredu’r Confensiwn.</p>

<p>Goruchwylir gweithrediad y Confensiwn gan Bwyllgor Treftadaeth Byd rhynglywodraethol UNESCO, sy’n cynnwys 21 o wladwriaethau a etholir mewn cylchdro o blith y 193 o aelod-wladwriaethau’r Confensiwn. Yn ei gyfarfod blynyddol, mae Pwyllgor Treftadaeth y Byd yn penderfynu pa safleoedd fydd yn cael eu harysgrifio ar Restr Treftadaeth y Byd. Mae’r Pwyllgor hefyd yn monitro pa mor dda y mae Safleoedd Treftadaeth y Byd yn cael eu cadw a gallant ymyrryd gyda’r llywodraethau unigol os ydynt o’r farn bod yna broblemau.</p>

<p>Cynghorir Pwyllgor Treftadaeth y Byd ar enwebiadau gan yr Undeb Rhyngwladol ar gyfer Cadwraeth Natur a Chyfoeth Naturiol (IUCN) o ran safleoedd naturiol, ac mae’r Cyngor Rhyngwladol ar Henebion a Safleoedd (ICOMOS) yn cynghori ar safleoedd diwylliannol a hefyd yn cynghori ar warchod safleoedd. Mae gan y ddau gorff bwyllgorau cenedlaethol yn y Deyrnas Unedig, ond nid oes gan y rhain gysylltiadau uniongyrchol ffurfiol ag UNESCO.</p>

<p>Darperir ysgrifenyddiaeth y Pwyllgor gan Ganolfan Treftadaeth Byd UNESCO. <a class="govuk-link" href="http://whc.unesco.org" rel="external">Mae eu gwefan</a> yn ffynhonnell wybodaeth ardderchog.</p>

<p>Cynghorwyr arbenigol y Wladwriaeth sy’n Barti yn y Deyrnas Unedig yw Historic England yn achos safleoedd diwylliannol, a’r Cyd-bwyllgor Cadwraeth Natur yn achos safleoedd naturiol.</p>

<h2>Dull adolygu Rhestr Enwebiadau Posibl y Deyrnas Unedig</h2>

<p>Mae’r Llywodraeth wrthi’n paratoi Rhestr newydd o Enwebiadau Posibl ar gyfer safleoedd naturiol, diwylliannol a chymysg i’w harysgrifio ar Restr Treftadaeth Byd UNESCO, i’w chyflwyno i UNESCO yn nes ymlaen eleni, gyda golwg ar gyflwyno enwebiadau i Bwyllgor Treftadaeth y Byd o 2024 ymlaen.</p>

<p>Mae arysgrifiad fel Safle Treftadaeth Byd UNESCO yn gydnabyddiaeth o arwyddocâd gwirioneddol fyd-eang lleoedd o’r fath. Mae’n anrhydedd ac yn fraint ac fe all ddod â manteision cymdeithasol ac economaidd. Am fod rhaid i bob Safle Treftadaeth Byd fod o bwysigrwydd gwirioneddol fyd-eang, mae’n anochel bod Rhestr Treftadaeth y Byd yn un ddethol iawn ac na fydd llawer o leoedd o arwyddocâd cenedlaethol neu hyd yn oed o arwyddocâd rhyngwladol yn cyrraedd y rhestr.</p>

<p><a class="govuk-link" href="https://whc.unesco.org/en/globalstrategy/" rel="external">Nod Strategaeth Fyd-eang UNESCO</a> yw mynd i’r afael â’r anghydbwysedd yn Rhestr Treftadaeth y Byd lle mae’r mwyafrif llethol o’r safleoedd wedi’u lleoli mewn rhanbarthau datblygedig o’r byd.  Ers 2001 mae’r Deyrnas Unedig wedi dilyn cais Canolfan Treftadaeth y Byd i wledydd sydd wedi’u cynrychioli’n dda ar Restr Treftadaeth y Byd ymatal rhag enwebu rhagor o safleoedd er mwyn sicrhau Rhestr Treftadaeth Byd fwy cytbwys.</p>

<p>Arfer diweddar yn y Deyrnas Unedig (ers 2012) fu mynd ati bob dwy flynedd ac felly dim ond cyflwyno 1 enwebiad bob yn ail flwyddyn.  Yr unig eithriad yw pan fo safle yn y Deyrnas Unedig yn rhan o gais trawswladol (fel Sba Caerfaddon fel rhan o Drefi Sba Mawr Ewrop – a restrwyd yn 2021 ac a arweiniwyd gan y Weriniaeth Tsiec).</p>

<div aria-label="Information" class="application-notice info-notice" role="note">
<p>Dros y degawd nesaf, bydd y Deyrnas Unedig yn dal i ddilyn y dull hwn o enwebu bob dwy flynedd, ac eithrio unrhyw enwebiadau sy’n rhan o gais trawswladol.</p>
</div>

<p>Yn ogystal â mynd i’r afael â’r diffyg cydbwysedd rhwng y gwledydd a gynrychiolir ar y rhestr fyd-eang, cafwyd galwadau am ail-gydbwyso Safleoedd Treftadaeth Byd byd-eang a chenedlaethol o ran themâu safleoedd a chysoni rhestrau â gwledydd eraill.</p>

<div aria-label="Information" class="application-notice info-notice" role="note">
<p>Wrth ystyried y 33 Safle Treftadaeth Byd presennol yn y Deyrnas Unedig, rydym yn croesawu’n arbennig geisiadau gan safleoedd sy’n cael eu dosbarthu fel safleoedd naturiol neu gymysg, neu sydd wedi’u lleoli yn y Tiriogaethau Tramor neu Ddibyniaethau’r Goron.</p>
</div>

<p>Bydd yn dal yn ofynnol i bob cais ddangos Gwerth Cyffredinol Eithriadol posibl fel rhan o asesiad y panel arbenigol annibynnol o’r Rhestr Enwebiadau Posibl.  Disgwylir mai dim ond safleoedd eithriadol fydd yn cael eu cynnwys ar y Rhestr honno.</p>

<p>Mae arysgrifiad o reidrwydd yn dod â chyfrifoldebau dros ddiogelu a chadw Gwerth Cyffredinol Eithriadol y safle a’i drosglwyddo i genedlaethau’r dyfodol. Mae paratoi enwebiad a rheoli safleoedd ar gyfer y tymor hir yn gostus. Ni ddylid tanbrisio’r ymrwymiadau hyn a dylid eu hystyried yn ofalus cyn i unrhyw gais gael ei wneud.</p>

<p>Bydd rhagor o wybodaeth am y broses yn cael ei darparu mewn gweithdai y bydd yn ofynnol i bob ymgeisydd sy’n cyflwyno datganiad o ddiddordeb ddod iddo.</p>

<h2>Y broses ar gyfer adolygu Rhestr Enwebiadau Posibl y Deyrnas Unedig</h2>

<p>I wneud cais am gael eich ystyried ar gyfer Enwebiadau Posibl y Deyrnas Unedig rydym yn gofyn ichi lenwi ffurflen Mynegi Diddordeb a’r ffurflen Gais lawn.  Rhaid cwblhau a chyflwyno’r ddwy ran yn brydlon er mwyn bod yn gymwys i gael eich ystyried.</p>

<div aria-label="Information" class="application-notice info-notice" role="note">
<p><strong>Y dyddiad cau ar gyfer cyflwyno’r ffurflen mynegi diddordeb yw dydd Gwener 6 Mai 2022.</strong></p>
</div>

<div aria-label="Information" class="application-notice info-notice" role="note">
<p><strong>Y dyddiad cau ar gyfer cyflwyno’r ffurflen gais yw dydd Gwener 15 Gorffennaf 2022.</strong></p>
</div>

<p>Rydym yn cynnal dau sesiwn gwybodaeth ar-lein agored ddydd Dydd Iau 31 Mawrth a dydd Mercher 22 Mawrth 2022. Os oes gennych unrhyw gwestiynau neu os hoffech gael rhagor o wybodaeth neu gymorth gyda’r broses ar hyn o bryd, anfonwch neges ebost at tentativelist@dcms.gov.uk i gael y ddolen fideo.</p>

<p>Ar ôl i’ch ffurflen mynegi diddordeb ddod i law, cewch eich gwahodd i weithdy. Bydd y gweithdy gorfodol yn darparu gwybodaeth a chymorth manylach ynglŷn â chwblhau’r cais llawn.</p>

<p>Rydym yn cynnal dau weithdy ar-lein, ddydd Mawrth 29 Mawrth a dydd Iau 5 Mai 2022.  Hoffem annog yr ymgeiswyr i anfon eu datganiad o ddiddordeb yn gynnar a dod i’r gweithdy cyntaf er mwyn caniatáu mwy o amser i lenwi’r ffurflen gais lawn. Gwahoddir yr holl ymgeiswyr eraill i’r ail weithdy.</p>

<div aria-label="Information" class="application-notice info-notice" role="note">
<p><strong>Sylwch:</strong> dim ond ymgeiswyr sydd wedi cwblhau datganiad o ddiddordeb fydd yn cael eu gwahodd i weithdy ac i gyflwyno cais llawn. Rhaid i’r ymgeiswyr gwblhau datganiad o ddiddordeb a dod i’r gweithdy cyn cyflwyno’u ffurflen gais lawn.</p>
</div>

<p>Yna bydd y ffurflenni cais llawn yn cael eu hasesu gan banel o arbenigwyr annibynnol a benodir gan y llywodraeth. Bydd rhestr o’r safleoedd a argymhellir ar gyfer y Rhestr Enwebiadau Posibl yn cael ei chyflwyno i’r Gweinidogion i’w cymeradwyo cyn cael ei chofrestru yn UNESCO yn nes ymlaen eleni.</p>

<h2>Deunyddiau darllen</h2>

<p>Enghreifftiau o Gynlluniau Rheoli a dogfennau eraill gan gynnwys Adroddiadau Cyflwr Cadwraeth:</p>

<ul>
  <li><a class="govuk-link" href="https://www.cornishmining.org.uk/conservation/maintaining-a-whs%20/%20https://whc.unesco.org/en/list/1215/documents/" rel="external">Mwyngloddiau Cernyw</a></li>
  <li><a class="govuk-link" href="https://www.llechi.cymru/thebid%20%20/%20https://whc.unesco.org/en/list/1633/documents/" rel="external">Tirwedd Llechi Gogledd-orllewin Cymr</a></li>
  <li><a class="govuk-link" href="https://www.lakedistrict.gov.uk/caringfor/lake-district-national-park-partnership/management-plan%20/%20https://whc.unesco.org/en/list/422/documents/" rel="external">Bro’r Llynnoedd yng ngogledd Lloegr</a></li>
</ul>

<p>Ymchwil, astudiaethau a chyhoeddiadau perthnasol:</p>

<ul>
  <li><a class="govuk-link" href="www.icomos.org">ICOMOS</a></li>
  <li><a class="govuk-link" href="www.Iucn.org">IUC</a></li>
  <li><a class="govuk-link" href="www.unesco.org.uk">Comisiwn Cenedlaethol y Deyrnas Unedig ar gyfer UNESCO (UKNC)</a></li>
  <li><a class="govuk-link" href="https://worldheritageuk.org/" rel="external">World Heritage UK</a></li>
</ul>
</div>


</div>
</div>
  </div>

  <div class="sticky-element" data-sticky-element="">
    <a class="govuk-link app-c-back-to-top dont-print" href="#contents">
    <svg class="app-c-back-to-top__icon" focusable="false" height="17" viewBox="0 0 13 17" width="13" xmlns="http://www.w3.org/2000/svg">
      <path d="M6.5 0L0 6.5 1.4 8l4-4v12.7h2V4l4.3 4L13 6.4z" fill="currentColor"></path>
    </svg>
    Contents
</a>

    <div class="sticky-element__print-link">
      
<div class="gem-c-print-link govuk-!-display-none-print govuk-!-margin-top-0 govuk-!-margin-bottom-6">
    <button class="govuk-link govuk-body-s gem-c-print-link__button" data-module="print-link">Print this page</button>
</div>
    </div>
  </div>
</div>

    </main>