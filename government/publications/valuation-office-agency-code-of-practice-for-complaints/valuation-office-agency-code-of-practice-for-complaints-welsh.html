<main class="html-publication" lang="en" role="main">
      

  <div class="publication-external">
    <ul class="organisation-logos">
        <li class="organisation-logos__logo">
          
<div class="gem-c-organisation-logo brand--hm-revenue-customs">
    <a class="gem-c-organisation-logo__container gem-c-organisation-logo__link gem-c-organisation-logo__crest gem-c-organisation-logo__crest--single-identity brand__border-color" href="/government/organisations/valuation-office-agency">
      <span class="gem-c-organisation-logo__name">Valuation Office Agency</span>
</a>
</div>
        </li>
    </ul>
  </div>

  <header class="gem-c-inverse-header  gem-c-inverse-header--padding-top ">
    
  

<div class="gem-c-title gem-c-title--inverse govuk-!-margin-top-8 govuk-!-margin-bottom-0">
      <span class="govuk-caption-xl gem-c-title__context">
    Guidance
  </span>


  <h1 class="gem-c-title__text govuk-heading-xl">
    Valuation Office Agency code of practice for complaints - Welsh 
  </h1>
</div>
  <p class="publication-header__last-changed">Updated 23 September 2022</p>

  </header>






<div class="sidebar-with-body">
  <div class="govuk-grid-row">

    <div class="print-wrapper">
      <div class="print-meta-data">
        <p>
  <img class="print-meta-data-licence" src="/assets/government-frontend/open-government-licence-min-93b6a51b518ff99714a1aa2a7d2162735c155ec3cb073c75fb88b2a332fa83d3.png">
</p>
<p>
  © Crown copyright 2022
</p>
<p>
  This publication is licensed under the terms of the Open Government Licence v3.0 except where otherwise stated. To view this licence, visit <a href="https://www.nationalarchives.gov.uk/doc/open-government-licence/version/3">nationalarchives.gov.uk/doc/open-government-licence/version/3</a> or write to the Information Policy Team, The National Archives, Kew, London TW9 4DU, or email: <a href="mailto:psi@nationalarchives.gov.uk">psi@nationalarchives.gov.uk</a>.
</p>
<p>
  Where we have identified any third party copyright information you will need to obtain permission from the copyright holders concerned.
</p>
<p>
  This publication is available at https://www.gov.uk/government/publications/valuation-office-agency-code-of-practice-for-complaints/valuation-office-agency-code-of-practice-for-complaints-welsh
</p>


      </div>
    </div>

    <div class="main-content-container offset-empty-contents-list">
      <div class="gem-c-govspeak-html-publication">
  
<div class="gem-c-govspeak govuk-govspeak " data-module="govspeak">
    
    
        <div class="govspeak">
<h2>
<span class="number">1. </span>1. Cod Ymarfer Asiantaeth y Swyddfa Brisio ar gyfer Cwynion a Gweithdrefnau Cwyno</h2>

<h4>Diweddarwyd 06 Hydref 2021</h4>

<p>Mae Asiantaeth y Swyddfa Brisio (VOA) yn croesawu ac yn gwerthfawrogi adborth am ein gwasanaeth. Rydym yn cymryd pob cwyn o ddifrif ac mae’r adborth gan gwsmeriaid yn ein helpu i ystyried lle y gallai fod angen i ni wneud newidiadau neu welliannau.</p>

<p>Mae’r cod gwirfoddol hwn yn berthnasol i gwsmeriaid Asiantaeth y Swyddfa Brisio (VOA). Fel un o asiantaethau Cyllid a Thollau Ei Mawrhydi (CThEM), mae ein dull o ddelio â chwynion yn cyd-fynd â Chanllawiau Cwynion ac Unioni CThEM. Cefnogir ein cod gan <a class="govuk-link" href="https://www.gov.uk/government/publications/valuation-office-agency-charter/valuation-office-agency-charter-welsh">siarter yr Asiantaeth</a>.</p>

<p>Nid yw’r cod hwn yn gymwys i’r canlynol:</p>

<ul>
  <li>cyrff cyhoeddus gan gynnwys awdurdodau lleol</li>
  <li>sefydliadau lle mae cytundeb partneriaeth gwasanaeth neu gontract ar wahân ar waith</li>
  <li>pan ddarparwyd prisiad neu gyngor prisio gennym o dan gontract i sefydliad neu gorff cyhoeddus arall. O dan yr amgylchiadau hyn, mae’n bosibl y bydd angen i’r cwsmer trydydd parti gysylltu â’r sefydliad cleient neu’r corff yn uniongyrchol yn y lle cyntaf</li>
</ul>

<p>Mae ein gweithdrefn gwyno ar gyfer cwynion yn ymwneud â safon ein gwasanaeth ac nid yw’n gyfle i herio penderfyniad prisio. Nid yw hi’n bosib ystyried cwynion am anghydfodau prisio megis pryderon am benderfyniad sy’n ymwneud â bandiau treth gyngor, asesiad ardrethu neu benderfyniad Swyddog Rhent.</p>

<h3>
<span class="number">1.1 </span>1.1 Y mathau o gwynion y gallwn eu hystyried</h3>

<p>Os ydych o’r farn ein bod:</p>

<ul>
  <li>wedi darparu gwasanaeth gwael</li>
  <li>wedi gwneud gwallau gweinyddol gan gynnwys oedi afresymol, camgymeriadau a chyngor gwael neu gamarweiniol</li>
  <li>heb roi polisi ac arweiniad ar waith mewn ffordd deg a chyson</li>
  <li>heb weithredu’n unol â’n Siarter neu ein Cod Ymarfer</li>
</ul>

<h3>
<span class="number">1.2 </span>1.2 Ein hymrwymiad i chi a’ch cyfrifoldebau chi</h3>

<p>Rydym yn anelu at wneud y canlynol:</p>

<ul>
  <li>trin eich cwyn o ddifrif</li>
  <li>sicrhau ein bod yn deall eich pryderon am y gwasanaeth a gawsoch yn llwyr</li>
  <li>delio â’ch cwyn mewn ffordd deg, broffesiynol a chwrtais</li>
  <li>cynnal ymchwiliad trylwyr a theg, gan gyrraedd casgliadau ar sail ffeithiau</li>
  <li>osgoi defnyddio jargon yn ein hymatebion ac esbonio’n penderfyniadau’n glir</li>
  <li>unioni pethau</li>
  <li>gofalu am eich gwybodaeth</li>
  <li>dysgu o ganlyniadau</li>
  <li>peidio â gwahaniaethu yn eich erbyn ar unrhyw sail</li>
</ul>

<p>Rydym yn disgwyl y byddwch yn cymryd yr holl gamau rhesymol posibl i leihau neu i liniaru effaith unrhyw wallau drwy wneud y canlynol:</p>

<ul>
  <li>gwirio’r wybodaeth ffeithiol sydd gennym am eich eiddo’n ofalus</li>
  <li>cysylltu â ni’n brydlon i ddiweddaru gwybodaeth sydd gennym am eich eiddo</li>
  <li>gweithredu’n brydlon os ydych o’r farn bod penderfyniad prisio’n anghywir a’i herio’n ffurfiol lle mae’r gyfraith yn caniatáu hynny</li>
</ul>

<p>Ni fyddwn yn:</p>

<ul>
  <li>goddef ymddygiad annerbyniol gan gwsmeriaid (e.e. ymddygiad difrïol, sarhaus neu fygythiol) ac mae’n bosib y byddwn yn cymryd camau er mwyn diogelu’n staff rhag yr ymddygiad hwnnw.</li>
</ul>

<p>Mae cwynion parhaus a blinderus yn anghyffredin, ond gallant roi pwysau ar ein defnydd o amser ac adnoddau, rhwystro’n hystyriaeth o achosion cwsmeriaid eraill yn ogystal â rhoi straen ar y staff hynny sy’n delio â nhw. Byddwn yn cymryd camau i gyfyngu ar gyswllt â ni, neu yn yr achosion mwyaf eithafol, terfynu’r cyswllt hwnnw yn yr achosion hyn.</p>

<h3>
<span class="number">1.3 </span>1.3 Gwneud Cwyn</h3>

<p>Os oes gennych unrhyw bryderon am ein gwasanaeth, y ffordd gyflymaf i’w datrys yw cysylltu â’r person neu’r tîm yr ydych wedi bod yn delio â nhw. Caiff y mwyafrif o bryderon eu datrys yn gyflym heb yr angen i wneud cwyn ffurfiol.</p>

<p>Os ydych yn dymuno cwyno, mae dwy haen i’n gweithdrefn gwyno fewnol. Os ydych yn gwneud cwyn ffurfiol, bydd Rheolwr Ymchwilio yn delio â’ch cwyn yn haen 1. Os ydych yn parhau’n anfodlon, caiff eich cwyn ei huwchgyfeirio at haen 2 a’i throsglwyddo at Reolwr Ymchwilio gwahanol.</p>

<p>Os bydd cynrychiolydd yn cysylltu â ni, mae angen i’r cwsmer ei awdurdodi fel y gall wneud y cwyn ar ei ran. Anfonir gohebiaeth at y cwsmer a’r cynrychiolydd.</p>

<h3>
<span class="number">1.4 </span>1.4 Unioni pethau</h3>

<p>Ar ôl i ni ymchwilio i’ch pryderon, byddwn yn:</p>

<ul>
  <li>ymddiheuro lle y bo’n briodol</li>
  <li>esbonio beth aeth o’i le a’r rheswm pam</li>
  <li>cywiro unrhyw gamgymeriad, cyn belled ag y mae’r gyfraith yn caniatáu</li>
  <li>dweud wrthych y camau y byddwn yn eu cymryd er mwyn atal pethau tebyg rhag digwydd eto</li>
  <li>dysgu o’r cwynion a nodi’r meysydd lle y gallwn wella’n gwasanaeth</li>
</ul>

<h3>
<span class="number">1.5 </span>1.5. Eich costau</h3>

<p>Fel arfer, ni fyddwn yn ad-dalu’r costau arferol o ddelio â ni, gan gynnwys gwneud her swyddogol yn erbyn asesiad prisio. Mae hyn yn cynnwys yr enghreifftiau canlynol: costau postio, costau teithio i wrandawiad tribiwnlys ac oddi yno, a/neu ffioedd cynrychiolydd.</p>

<p>Byddwn ond yn ystyried hawliadau am gostau, colledion neu dreuliau rhesymol a gafwyd o ganlyniad uniongyrchol i gamgymeriad neu oedi afresymol.</p>

<p>Cyn i ni ystyried unrhyw hawliadau am gostau, rydym yn disgwyl i chi fod wedi cymryd camau rhesymol i leihau unrhyw golledion, gan gynnwys herio penderfyniad prisio yn ffurfiol o fewn y terfynau amser cyfreithiol perthnasol. Os na wnewch hynny, ac os ewch i gostau gormodol neu heb eisiau, mae’n bosibl y byddwn ond yn ystyried beth sy’n rhesymol.</p>

<p>Ar gyfer rhai colledion, byddwn yn gofyn am gopïau o dderbynebau a/neu anfonebau taledig.</p>

<h3>
<span class="number">1.6 </span>1.6 Gofid, trallod neu ddelio’n wael â chŵyn</h3>

<p>Mae’n bosibl y byddwn yn dod i’r casgliad bod camgymeriadau ac unrhyw oedi ar ein rhan wedi achosi anghyfleustra i chi neu wedi codi gwrychyn. Mae hefyd yn bosibl y byddwn yn dod i’r casgliad ein bod wedi delio â’ch cwyn yn wael neu wedi cymryd amser afresymol o hir i ddelio â’r mater. O dan amgylchiadau eithriadol, mae’n bosibl y byddwn yn gwneud taliad fel arwydd o gydnabod y diffyg ac i ymddiheuro amdano.</p>

<h3>
<span class="number">1.7 </span>1.7 Gweithdrefn gwyno</h3>

<p>Os oes gennych gŵyn, gallwch ei gosod yn ysgrifenedig neu gallwch gysylltu â ni dros y ffôn.</p>

<p>Mae gennym <a class="govuk-link" href="https://assets.publishing.service.gov.uk/government/uploads/system/uploads/attachment_data/file/1028385/VOA_Complaint_Form_Sept20__1_.docx" rel="external">ffurflen gyfeirio</a> i’ch helpu i ddarparu’r wybodaeth angenrheidiol, sy’n cynnwys y nodiadau isod. Byddech cystal â rhoi cymaint o fanylion â phosibl i’n helpu i ddod o hyd i’r wybodaeth sy’n berthnasol i’ch achos. Mae hyn yn cynnwys:</p>

<ul>
  <li>eich enw, eich cyfeiriad a’ch rhif ffôn cyswllt (a chyfeiriad yr eiddo os yw’n wahanol)</li>
  <li>manylion am eich anfodlonrwydd gyda’n gwasanaeth – beth ddigwyddodd a beth aeth o’i le yn eich barn chi</li>
  <li>unrhyw gyfeirnodau achos, manylion pwy a wnaeth ddelio a’ch achos a chopïau o unrhyw ohebiaeth</li>
  <li>sut wnaeth y mater effeithio arnoch chi</li>
  <li>beth hoffech ei weld yn digwydd o ganlyniad i gŵyn</li>
  <li>unrhyw ofynion hygyrchedd y dylem fod yn ymwybodol ohonynt (e.e. print bras)</li>
</ul>

<p>Os ydych yn anfodlon o hyd ar ôl cael ein hateb haen 1, rhowch wybod am yr agweddau rydych yn anfodlon arnynt o hyd, a’r hyn yr hoffech ei weld yn digwydd o ganlyniad i uwchgyfeirio eich cwyn at haen</p>

<p>Fel y nodir uchod, nid yw anghydfodau prisio o fewn ein cylch gwaith. Y rheswm dros hyn yw bod prosesau herio statudol ar waith, gan gynnwys apeliadau i’r Tribiwnlys Prisio annibynnol am asesiadau ardrethi busnes a bandiau treth gyngor.</p>

<h3>
<span class="number">1.8 </span>1.8 Cysylltu â’r Tîm Ymchwilio i Gwynion</h3>

<p>Anfonwch eich cwyn drwy e-bost i <a class="govuk-link" href="mailto:complaintsinvestigation@voa.gov.uk">complaintsinvestigation@voa.gov.uk</a></p>

<p>Os oes angen help arnoch i wneud cwyn, gallwch ffonio 03000 501501.</p>

<p>Noder, dylid ond defnyddio’r cyfeiriad e-bost hwn ar gyfer cwynion am ein gwasanaeth ac nid am unrhyw ymholiadau eraill. Gellir gwneud ymholiadau cyffredinol ar <a class="govuk-link" href="https://www.gov.uk/cysylltu-voa">Ffurflen Gyswllt</a> yr Asiantaeth.</p>

<h3>
<span class="number">1.9 </span>1.9 Delio â’ch cwyn</h3>

<p>Byddwn yn:</p>

<ul>
  <li>anfon nodyn o gydnabyddiaeth o fewn 3 diwrnod gwaith</li>
  <li>rhoi cyfeirnod yr achos os hoffech gysylltu â ni</li>
  <li>anelu at ateb y rhan fwyaf o’r cwynion cyn pen 20 diwrnod gwaith. Efallai y bydd rhai achosion yn cymryd mwy o amser os ydynt yn gymhleth neu os yw ein gwaith yn anarferol o drwm</li>
  <li>rhoi gwybod os na fyddwn yn gallu ymateb cyn pen 20 diwrnod gwaith a’ch diweddaru ar gynnydd eich achos</li>
  <li>cysylltu â chi, fel arfer yn ysgrifenedig, ond dros y ffôn os oes gwell gennych</li>
  <li>rhoi gwybod i chi am unrhyw gamau sydd angen eu cymryd neu’r opsiynau sydd ar gael i chi</li>
</ul>

<h3>
<span class="number">1.10 </span>1.10 Uwchgyfeirio Cwynion wedi ystyriaeth gan yr Asiantaeth</h3>

<p>Os nad ydych yn fodlon ar ein hymateb yn haen 2, gallwch ofyn i’r <a class="govuk-link" href="https://www.gov.uk/government/organisations/the-adjudicator-s-office.cy">Dyfarnwr</a> ystyried eich pryderon. Mae’r Dyfarnwr yn gweithredu fel canolwr teg a diduedd, ac mae ei argymhellion yn rhai annibynnol.</p>

<p>Am yr un rhesymau a nodir uchod, nid yw anghydfodau ynghylch penderfyniadau prisio o fewn cylch gwaith y Dyfarnwr. Mae rhagor o fanylion am rôl y Dyfarnwr a sut i wneud cwyn ar gael <a class="govuk-link" href="https://www.gov.uk/guidance/how-to-complain-to-the-adjudicators-office-about-hmrc-or-the-voa.cy">yma</a>.</p>

<p>Gallwch gysylltu â Swyddfa’r Dyfarnwr drwy ei <a class="govuk-link" href="https://www.gov.uk/guidance/contact-the-adjudicators-office-online.cy">gwasanaeth ar-lein</a>.</p>

<p>Os ydych yn parhau i fod yn anfodlon ar benderfyniad y Dyfarnwr, gallwch gysylltu â’ch AS a gofyn iddo gyfeirio eich cwyn at yr <a class="govuk-link" href="https://www.ombudsman.org.uk/" rel="external">Ombwdsmon Seneddol a Gwasanaeth Iechyd</a>.</p>

<p>Mae’r Ombwdsmon yn disgwyl i gŵyn gael ei hystyried gan yr Asiantaeth a’r Dyfarnwr cyn y byddant yn ystyried eich achos.</p>

<h3>
<span class="number">1.11 </span>1.11 Rhoi gwybod am gamymddygiad difrifol</h3>

<p>O dan amgylchiadau eithriadol, os oes gennych gŵyn am unrhyw gamymddwyn honedig gan bersonél sy’n ymwneud ag ymddygiad troseddol neu ymddygiad sydd bron â bod yn droseddol, cysylltwch â’r Asiantaeth fel y nodir uchod.</p>
</div>


</div>
</div>
    </div>
  </div>

  <div class="govuk-grid-row">
    <a class="govuk-link app-c-back-to-top dont-print" href="#contents">
    <svg class="app-c-back-to-top__icon" focusable="false" height="17" viewBox="0 0 13 17" width="13" xmlns="http://www.w3.org/2000/svg">
      <path d="M6.5 0L0 6.5 1.4 8l4-4v12.7h2V4l4.3 4L13 6.4z" fill="currentColor"></path>
    </svg>
    Back to top
</a>

  </div>
</div>

    </main>