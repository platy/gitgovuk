<main class="html-publication" lang="en" role="main">
      

  <div class="publication-external">
    <ul class="organisation-logos">
        <li class="organisation-logos__logo">
          
<div class="gem-c-organisation-logo brand--cabinet-office">
    <a class="gem-c-organisation-logo__container gem-c-organisation-logo__link gem-c-organisation-logo__crest gem-c-organisation-logo__crest--single-identity brand__border-color" href="/government/organisations/cabinet-office">
      <span class="gem-c-organisation-logo__name">Cabinet Office</span>
</a>
</div>
        </li>
    </ul>
  </div>

  <header class="gem-c-inverse-header  gem-c-inverse-header--padding-top ">
    
  

<div class="gem-c-title gem-c-title--inverse govuk-!-margin-top-8 govuk-!-margin-bottom-0">
      <span class="govuk-caption-xl gem-c-title__context">
    Policy paper
  </span>


  <h1 class="gem-c-title__text govuk-heading-xl">
    Cylch Gorchwyl Ymchwiliad COVID-19
  </h1>
</div>
  <p class="publication-header__last-changed">Published 28 June 2022</p>

  </header>






<div class="govuk-grid-row sidebar-with-body" data-module="sticky-element-container">

  <div class="print-wrapper">
    <div class="print-meta-data">
      <p>
  <img class="print-meta-data-licence" src="/assets/government-frontend/open-government-licence-min-93b6a51b518ff99714a1aa2a7d2162735c155ec3cb073c75fb88b2a332fa83d3.png">
</p>
<p>
  © Crown copyright 2022
</p>
<p>
  This publication is licensed under the terms of the Open Government Licence v3.0 except where otherwise stated. To view this licence, visit <a href="https://www.nationalarchives.gov.uk/doc/open-government-licence/version/3">nationalarchives.gov.uk/doc/open-government-licence/version/3</a> or write to the Information Policy Team, The National Archives, Kew, London TW9 4DU, or email: <a href="mailto:psi@nationalarchives.gov.uk">psi@nationalarchives.gov.uk</a>.
</p>
<p>
  Where we have identified any third party copyright information you will need to obtain permission from the copyright holders concerned.
</p>
<p>
  This publication is available at https://www.gov.uk/government/publications/uk-covid-19-inquiry-terms-of-reference/cylch-gorchwyl-ymchwiliad-covid-19
</p>


    </div>
  </div>

  <div class="main-content-container offset-empty-contents-list">
    <div class="gem-c-govspeak-html-publication">
  
<div class="gem-c-govspeak govuk-govspeak " data-module="govspeak">
    
    
      <div class="govspeak">
<p>Bydd yr Ymchwiliad yn archwilio, yn ystyried ac yn adrodd ar y paratoadau a’r ymateb i’r pandemig yng Nghymru, Lloegr, yr Alban a Gogledd Iwerddon, hyd at ac yn cynnwys dyddiad sefydlu ffurfiol yr Ymchwiliad, x Mehefin 2022.</p>

<p>Wrth gyflawni ei waith, bydd yr Ymchwiliad yn ystyried materion a gadwyd yn ôl ac a ddatganolwyd ar draws y Deyrnas Unedig, yn ôl yr angen, ond bydd yn ceisio lleihau dyblygu o ran ymchwilio, casglu tystiolaeth ac adrodd gydag unrhyw ymchwiliad cyhoeddus arall a sefydlwyd gan y llywodraethau datganoledig. I gyflawni hyn, bydd yr ymchwiliad yn nodi’n gyhoeddus sut y mae’n bwriadu lleihau dyblygu, a bydd yn cysylltu ag unrhyw ymchwiliad o’r fath cyn iddo ymchwilio i unrhyw fater sydd hefyd o fewn cwmpas yr ymchwiliad hwnnw.</p>

<p>Wrth gyflawni ei nodau, bydd yr Ymchwiliad yn gwneud y canlynol:</p>

<p>a) ystyried unrhyw wahaniaethau sy’n amlwg yn effaith y pandemig ar wahanol gategorïau o bobl, gan gynnwys, ond heb fod yn gyfyngedig i, y rheini sy’n ymwneud â nodweddion gwarchodedig o dan Ddeddf Cydraddoldeb 2010 a chategorïau cydraddoldeb o dan Ddeddf Gogledd Iwerddon 1998;</p>

<p>b) gwrando ar brofiadau teuluoedd mewn profedigaeth ac eraill sydd wedi dioddef caledi neu golled o ganlyniad i’r pandemig, ac ystyried hynny’n ofalus. Er na fydd yr ymchwiliad yn ystyried achosion unigol o niwed neu farwolaeth yn fanwl, bydd gwrando ar y cyfrifon hyn yn sail i’w ddealltwriaeth o effaith y pandemig a’r ymateb, ac o’r gwersi i’w dysgu;</p>

<p>c) tynnu sylw at ba wersi a ganfuwyd yn sgil parodrwydd a’r ymateb i’r pandemig a allai fod yn berthnasol i argyfyngau sifil eraill;</p>

<p>d) rhoi ystyriaeth resymol i gymariaethau rhyngwladol perthnasol; a</p>

<p>e) chynhyrchu ei adroddiadau (gan gynnwys adroddiadau interim) ac unrhyw argymhellion yn brydlon.</p>

<p>Dyma nodau’r Ymchwiliad hwn:</p>

<div aria-label="Information" class="application-notice info-notice" role="note">
<p>1 Archwilio’r ymateb i COVID-19 ac effaith y pandemig yng Nghymru, Lloegr, yr Alban a Gogledd Iwerddon, a llunio adroddiad naratif ffeithiol, gan gynnwys:</p>
</div>

<p><strong>a) Yr ymateb i iechyd y cyhoedd ledled y DU, gan gynnwys</strong></p>

<ul>
  <li>parodrwydd a gwytnwch;</li>
  <li>sut y cafodd penderfyniadau eu gwneud, eu cyfleu, eu cofnodi a’u gweithredu;</li>
  <li>gwneud penderfyniadau rhwng llywodraethau’r DU;</li>
  <li>rolau llywodraeth ganolog, gweinyddiaethau datganoledig, awdurdodau lleol a rhanbarthol, a’r sector gwirfoddol a chymunedol, a’r cydweithio rhyngddynt;</li>
  <li>argaeledd a defnydd data, ymchwil a thystiolaeth arbenigol;</li>
  <li>rheolaeth a gorfodaeth ddeddfwriaethol a rheoleiddiol;</li>
  <li>gwarchod a diogelu pobl sy’n agored i niwed yn glinigol;</li>
  <li>defnyddio’r cyfyngiadau symud ac ymyriadau ‘anfferyllol’ eraill fel cadw pellter cymdeithasol a defnyddio gorchuddion wyneb;</li>
  <li>profi ac olrhain cysylltiadau, ac ynysu;</li>
  <li>yr effaith ar iechyd meddwl a lles y boblogaeth, gan gynnwys y rheini a gafodd eu niweidio’n sylweddol gan y pandemig, ond heb fod yn gyfyngedig i hynny;</li>
  <li>yr effaith ar iechyd meddwl a lles y rhai sydd mewn profedigaeth, gan gynnwys cymorth ar ôl profedigaeth;</li>
  <li>yr effaith ar weithwyr y sector iechyd a gofal a gweithwyr allweddol eraill;</li>
  <li>yr effaith ar blant a phobl ifanc, gan gynnwys iechyd, lles a gofal cymdeithasol;</li>
  <li>darpariaeth addysg a blynyddoedd cynnar;</li>
  <li>cau ac ailagor y sectorau lletygarwch, manwerthu, chwaraeon a hamdden, a theithio a thwristiaeth, addoldai, a sefydliadau diwylliannol;</li>
  <li>tai a digartrefedd;</li>
  <li>diogelu a chefnogi dioddefwyr cam-drin domestig;</li>
  <li>carchardai a mannau cadw eraill;</li>
  <li>y system gyfiawnder;</li>
  <li>mewnfudo a lloches;</li>
  <li>teithio a ffiniau; a</li>
  <li>diogelu arian cyhoeddus a rheoli risg ariannol.</li>
</ul>

<p><strong>b) Ymateb y sector iechyd a gofal ledled y DU, gan gynnwys:</strong></p>

<ul>
  <li>parodrwydd, capasiti cychwynnol a’r gallu i gynyddu capasiti, a gwytnwch;</li>
  <li>cyswllt cychwynnol â gwasanaethau cyngor gofal iechyd swyddogol fel 111 a 999;</li>
  <li>rôl lleoliadau gofal sylfaenol megis Ymarfer Cyffredinol;</li>
  <li>rheoli’r pandemig mewn ysbytai, gan gynnwys atal a rheoli heintiau, brysbennu, capasiti gofal critigol, rhyddhau cleifion, defnyddio penderfyniadau ‘Na cheiser dadebru cardio-anadlol’ (DNACPR), y dull o ymdrin â gofal lliniarol, profi’r gweithlu, newidiadau i arolygiadau, a’r effaith ar lefelau staffio a staff;</li>
  <li>rheoli’r pandemig mewn cartrefi gofal a lleoliadau gofal eraill, gan gynnwys atal a rheoli heintiau, trosglwyddo preswylwyr i gartrefi, triniaeth a gofal preswylwyr, cyfyngiadau ar ymweld, profi’r gweithlu a newidiadau i arolygiadau;</li>
  <li>gofal yn y cartref, gan gynnwys gan ofalwyr di-dâl;</li>
  <li>gofal cynenedigol ac ôl-enedigol;</li>
  <li>caffael a dosbarthu cyfarpar a chyflenwadau allweddol, gan gynnwys cyfarpar diogelu personol ac peiriannau anadlu;</li>
  <li>datblygiad, darpariaeth ac effaith gwasanaethau therapiwtig a brechlynnau;</li>
  <li>canlyniadau’r pandemig ar ddarpariaeth ar gyfer cyflyrau ac anghenion nad ydynt yn gysylltiedig â COVID; a</li>
  <li>ar gyfer y rheini sy’n profi COVID hir.</li>
</ul>

<p><strong>c) Yr ymateb economaidd i’r pandemig a’i effaith, gan gynnwys ymyriadau llywodraethol drwy:</strong></p>

<ul>
  <li>cymorth i fusnesau, swyddi a phobl hunangyflogedig, gan gynnwys y Cynllun Cadw Swyddi drwy gyfnod y Coronafeirws, y Cynllun Cymorth Incwm i’r Hunangyflogedig, cynlluniau benthyciadau, rhyddhad ardrethi busnes a grantiau;</li>
  <li>cyllid ychwanegol ar gyfer gwasanaethau cyhoeddus perthnasol;</li>
  <li>cyllid ychwanegol ar gyfer y sector gwirfoddol a chymunedol; a</li>
  <li>budd-daliadau a thâl salwch, a chefnogaeth i bobl agored i niwed.</li>
</ul>

<div aria-label="Information" class="application-notice info-notice" role="note">
<p>2 Nodi’r gwersi i’w dysgu o’r uchod, er mwyn cyfrannu at y paratoadau ar gyfer pandemigau yn y dyfodol ledled y DU.</p>
</div>
</div>


</div>
</div>
  </div>

  <div class="sticky-element" data-sticky-element="">
    <a class="govuk-link app-c-back-to-top dont-print" href="#contents">
    <svg class="app-c-back-to-top__icon" focusable="false" height="17" viewBox="0 0 13 17" width="13" xmlns="http://www.w3.org/2000/svg">
      <path d="M6.5 0L0 6.5 1.4 8l4-4v12.7h2V4l4.3 4L13 6.4z" fill="currentColor"></path>
    </svg>
    Contents
</a>

    <div class="sticky-element__print-link">
      
<div class="gem-c-print-link govuk-!-display-none-print govuk-!-margin-top-0 govuk-!-margin-bottom-6">
    <button class="govuk-link govuk-body-s gem-c-print-link__button" data-module="print-link">Print this page</button>
</div>
    </div>
  </div>
</div>

    </main>